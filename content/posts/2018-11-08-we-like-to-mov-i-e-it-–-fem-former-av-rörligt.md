---
title: We like to mov(i)e it – fem former av rörligt
excerpt: >-
  Berättandet är alltid kärnan i rörligt material. Men vilka former av rörligt
  material finns det egentligen? Och vilken form är bäst för just det du vill
  berätta? Vårt motion team med Victor Lund (motion designer) och Sara Blomqvist
  (filmproducent) reder ut ett och annat här. Take it away!
date: 2018-11-08T07:48:55.802Z
redirect_from:
  - '/aktuellt/nyheter/2018/2018-11-08-we-like-to-movie-it---fem-former-av-rorligt.html'
---

## Animering och infografic

Hör du ordet animering och tänker på Hitta Nemo? I så fall har du helt rätt. Animering och infografic är datorgjort, och inget du behöver en kamera för att skapa. När vi arbetar med infografic blandar vi ofta ikoner, text och ljud.

På så vis blir det enklare för oss att uppfatta budskapet eftersom hjärnan lättare minns saker som är visuella. Har du en komplicerad intern process du vill beskriva för dina medarbetare? Gör det med infografic.

Här är ett exempel där vi använde infografic för att förklara hur SJ Röststyrning fungerar.

<EmbedPlayer src="https://player.vimeo.com/video/298560580" />

## 3D

Grejen med 3D är att vi – förutom bredd och höjd – även kan arbeta med djup i bilden. Idag används 3D flitigt; på senare år har det blivit svårt att avgöra när effekterna är visuella och när de är verkliga.

Vill du visa upp en produkt som inte är färdig än? Gör det med hjälp av 3D. Har du en idé som är för kostsam – eller rent av omöjlig – att utföra på riktigt? 3D kan vara lösningen. Tillsammans med Epiroc (före detta Atlas Copco) skapade vi den här filmen i 3D.

<EmbedPlayer src="https://player.vimeo.com/video/298189446" />

## Stop motion

Stop motion är också en animerad teknik, men en analog sådan. Här skapas det rörliga materialet genom flera enbildstagningar där objekt flyttas för hand lite i taget. Metoden är väldigt trendig just nu – vi verkar helt enkelt vilja gå tillbaka till det analoga.

Många specialeffekter görs inte visuellt utan med verkliga objekt, och det ska gärna synas att det är gjort för hand. Hissa ner något i en fiskelina till exempel och du är hemma.

Nedan är ett exempel på en reklamfilm för Länstrafiken skapad med stop motion.

<EmbedPlayer src="https://player.vimeo.com/video/298185881" />

## Fiction

När vi arbetar med fiction skapar vi en påhittad historia. Vi snackar skådespelare, manus och hela konkarongen. Majoriteten av de filmer vi ser på bio är fiction, liksom många reklamfilmer på tv.

Här har vi använt fiction för att marknadsföra Familjerådgivningen i Region Örebro län.

<EmbedPlayer src="https://player.vimeo.com/video/298426971" />

## Dokumentär

När du vill berätta om verkligheten gör du det bäst i form av en dokumentär. Då är filmen inte iscensatt och de människor som är med är inga skådespelare. Kanske vill du lyfta dina medarbetare i employer branding-syfte? Då är en dokumentär väldigt effektiv eftersom vi får möjlighet att komma personerna nära och möta dem i deras naturliga miljö.

Friskolornas riksförbund ville berätta varför det fria skolvalet är viktigt. Lösningen blev en dokumentär.

<EmbedPlayer src="https://player.vimeo.com/video/298551152" />
